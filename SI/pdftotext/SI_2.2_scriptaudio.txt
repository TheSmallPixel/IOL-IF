Lezione 2.2
In questa lezione cercheremo di prendere familiarità con lo strumento Archi, il software che utilizzeremo
per la realizzazione di diagrammi utilizzando Archimate come linguaggio di modellazione. Archi è un
software che è sviluppato su piattaforma Eclipse, Chi di voi ha familiarità con Eclipse noterà una certa
somiglianza con alcuni degli strumenti che sono visualizzati in in questa schermata. Innanzitutto l'ambiente
per la modellazione con Archimate è definito da tre/quattro aree fondamentali: allora, c'è questa prima
parte sulla sinistra dove vengono raccolti i modelli e tutti i componenti che appartengono ai modelli,
vedremo qui in mezzo il cosiddetto Canvas cioè l'area in cui è possibile disegnare il proprio diagramma, a
destra invece c'è la cosiddetta palette, cioè l'insieme di tutti gli strumenti che permettono di definire il
modello che si sta appunto realizzando. Qui sotto poi è possibile, selezionando uno qualunque degli
elementi nel Canvas, andare a visualizzare quelle che sono le proprietà dell'elemento, che è visualizzato in
quel momento. Cominciamo con un piccolo esempio di modellazione che non ha però nessun senso dal
punto di vista Archimate, serve solo per capire gli elementi che possono essere utilizzati all'interno di
questo strumento. Utilizzando il comando File/New/Empty Model è possibile creare un nuovo modello;
una scorciatoia per creare un nuovo modello è possibile utilizzando sempre l'area, appunto, del modello,
cliccando però questa volta il tasto destro in quest'area e cliccando su Empty Model si ottiene esattamente
la stessa cosa; notate che c'è la possibilità anche di aprire un modello preesistente, nel momento in cui
questo modello è stato già generato, così come al solito dal menù file è possibile fare appunto la stessa
operazione così come andare ad aprire modelli precedentemente aperti, più tutte le operazioni di Import e
Export. In particolare è utile quella di Export nel momento in cui si vuole esportare secondo un'immagine
PNG. Allora, abbiamo creato quindi, non tanto il nostro nuovo modello ma l'ambiente per la realizzazione
del nostro modello. È possibile dare un nome al nostro modello sempre con il mondo contestuale, attivabile
attraverso il tasto destro e lo chiameremo modello esempio, in questo caso; non corrisponde
necessariamente al file che viene creato: infatti notate che nel momento in cui ho modificato anche solo il
nome di questo raccoglitore è apparso un asterisco, che indica appunto che il modello su cui sto lavorando
ha subito delle modifiche dall'ultimo salvataggio; è quindi possibile salvarlo attraverso il classico comando
Control S, oppure il Command S in ambiente Mac. Quindi, volendo salvare attraverso, appunto, il solito
Control S, noi abbiamo la possibilità di memorizzare il nostro modello e lo chiamo, appunto, modello
esempio. L'estensione del modello è Archimate, è l'estensione tipica di questo tipo di file; salvo e, da
questo momento in poi, salverà su questo file tutto il contenitore, tutti gli elementi che sono contenuti nel
modello. Come è possibile notare, quando io apro un modello si apre una gerarchia di cartelle; le prime
sette cartelle rappresentano gli elementi attivi, passivi o comportamentali che fanno capo ai dominii che
raccontano il nostro modello e qui troviamo, in particolare, i tre dominii che interessano noi, che sono
quello business, quello applicativo e quello tecnologico. Poi accanto a quello tecnologico si parla anche di
fisico, perché nella versione 3 di Archimate è stato introdotto come sottofamiglia degli elementi tecnologici
anche gli elementi fisici, che in questa sede non approfondiamo. Poi ci sono anche gli altri modelli, che sono
quelli dei dominii, che sono quelli della strategia di motivazione di implementazione e poi una collezione di
altri elementi, che costituiscono i diagrammi di Archimate, che rientrano all'interno della famiglia 'Other'.
Poi c'è un'ottava cartella, che è quella di Relation; tutte le relazioni, quindi tutte le connessioni fra i vari
modelli, andranno a inserirsi all'interno di questa cartella. In realtà noi non opereremo quasi mai su queste
cartelle, ma vedremo che queste cartelle verranno alimentate automaticamente da Archi, ogni qual volta
noi andremo a inserire dei nuovi elementi all'interno del Canvas. Ho introdotto appunto Il concetto di
Canvas, perché, come potete notare, nel momento in cui io ho creato il mio primo modello, questo modello
di esempio, viene aperto in automatico un diagramma, in questo caso vuoto, che rappresenta la cosiddetta
Default View. Tutti i miei diagrammi rientrano sotto la cartella Views. Si utilizza il termine View perché, se
utilizziamo la terminologia utilizzata solitamente nella definizione di architettura e software, la View è la
cosiddetta istanziazione di un viewpoint. In altre parole, ogni View racconta un diagramma e questo
diagramma è il modo con cui io posso andare a specificare quelli che sono gli interessi di un determinato

stakeholder. Come già accennato nella lezione precedente, una modellazione attraverso Archimate, una
modellazione di un Enterprise Architecture ma anche di una qualunque software architecture, non prevede
la presenza di un unico diagramma ma la presenza di tanti diagrammi, ognuno dei quali va a catturare un
punto di vista che si istanzia appunto in una vista, del sistema che si sta modellando. Nel nostro caso noi ci
concentreremo principalmente su una vista, che è la Layered View, che in qualche caso ha anche senso
distinguere nei vari dominii; quindi, sebbene la Layered View è in grado di raccogliere e di organizzare a
seconda quella organizzazione a livelli discussa, il dominio di business, il dominio applicativo, il dominio
tecnologico, è anche possibile pensare di avere questi tre dominii su tre diagrammi diversi e un diagramma
che in qualche modo li va a raccogliere tutti assieme. Ad ogni modo adesso racconterò alcuni esempi molto
semplici, per capire come avviene il meccanismo, poi, di connessione fra le diverse viste. In questo caso io
vado a costruire la cosiddetta vista, che chiamerò, per comodità, la Business View. Quindi, attraverso
l'operazione di renaming, chiamo questa vista Business View; è un nome come un altro, adesso la chiamo
Business View per comodità, vediamo che viene cambiato il nome appunto del mio diagramma nel Canvas,
mi sottolinea questo asterisco il fatto che io non ho ancora salvato e quindi ci sono delle modifiche, delle
modifiche in sospeso, in questo caso ho cliccato su Command S e automaticamente me l'ha salvato con il
nome del del file che è stato definito prima, qui sotto non ho nulla, sto selezionando solo il diagramma;
cliccando sull'area del Canvas si nota che viene popolata La palette, se non è già stata popolata in qualche
caso, perché dipende poi da come è stato aperta. Senza entrare adesso nel discorso della palette,
concentriamoci un attimo su quelle che sono le proprietà. Le proprietà, quando si parla di Canvas mi
permettono di definire il cosiddetto viewpoint: come ho detto, ogni diagramma racconta una vista, una
vista è collegata a un viewpoint. Ecco, ci sono i viewpoint standard, definiti all'interno di Archimate. Non mi
voglio soffermare troppo su questo aspetto, consiglio a chi vuole approfondire la modellazione secondo i
classici approcci nella definizione di architetture e software, di guardarsi l'iso corrispondente; nel nostro
caso abbiamo detto che noi lavoreremo principalmente sulla Layered, anche se in realtà teniamoci per il
momento ancora sul None, cioè non specifichiamo esattamente quale viewpoint perché in questo modo
abbiamo più libertà nell'utilizzo dei simboli. Questo perché? Perché se notate, la paletta è abbastanza ricca
di elementi che costituiscono tutti gli elementi inseribili all'interno della mia del mio diagramma e ogni
qualvolta io vado a selezionare una determinata vista, notate che la palette cambia in quantità di elementi;
non vengono cambiati gli elementi ma è solo un sottoinsieme degli elementi che appartengono ad
Archimate che è possibile inserire all'interno del mio diagramma. Questo perché una viewpoint definisce
anche quali sono gli elementi che si possono... quali sono i domini o anche il dominio, quali sono gli aspetti
o l'aspetto che può essere inserito all'interno del mio diagramma. Nel caso del Layered torniamo su una
situazione abbastanza ricca, che comprende tutti gli elementi che costituiscono appunto Archimate,
almeno per quanto ci riguarda. Prima di creare il nostro primo diagramma, diamo uno sguardo a questo
punto alla palette: la palette vedete che è divisa in tante sezioni, che raggruppa in maniera omogenea tutti
quegli elementi che costituiscono il linguaggio Archimate; all'inizio abbiamo l'elenco delle relazioni, poi
alcuni elementi standard di raggruppamento, poi abbiamo, salto a quello che interessa a noi, in giallo tutti
gli elementi che costituiscono il dominio di business, in azzurro tutti quegli elementi che costituiscono il
dominio applicativo e poi il dominio tecnologico in verde. Sotto, in verde, ci sono altri quattro elementi che
costituiscono il sottodominio fisico del dominio tecnologico, che come detto noi non vedremo. Poi abbiamo
tutta quella parte di elementi legati alla motivation piuttosto che alla migration e implementation. Detto
questo, una nota a margine, molto probabilmente, a voi, nel momento in cui create per la prima volta il
vostro diagramma, aprite per la prima volta Archi, non apparirà la palette allo stesso modo, ma apparirà
una versione della palette un po' più condensata, che è rappresentata, se cliccate col tasto destro nell'area
della palette selezionando Layout, da quella che è la cosiddetta Icons only, praticamente questa. Per chi è
già più avvezzo ad Archimate, questa è una versione compatta molto utile, perché in un'unica videata,
senza andare su e giù, si possono andare a pescare quelli che sono gli elementi utili. Nella realtà,
soprattutto all'inizio, conviene utilizzare come layout la lista, in maniera tale da conoscere esattamente per
ogni elemento il suo significato, per cominciare a prendere dimestichezza con i vari elementi. Quello che

voglio fare come esempio è andare a riprendere quell'esempio che non c'entra nulla con Archimate, che
riguardava il "John legge un libro", mi serve giusto per farvi capire quali sono i meccanismi che si utilizzano
per realizzare un diagramma, senza perderci però nella semantica del linguaggio stesso. Quindi, abbiamo
detto che c'è John che è un business actor, clicco su business actor, posso trascinare col drag and drop nel
mio Canvas e rilasciare, in questo modo io ho che il mio attore, in questo caso l'elemento attore, è stato
creato all'interno del mio diagramma; mi è data la possibilità da subito di andare a rinominare l'elemento,
clicco ovunque tranne che sull'elemento, in maniera tale da confermare e ottengo che John è il mio attore,
se rimango fermo col mouse mi dice appunto che tipo di elemento è, mi dice che è un attore, cliccando
appunto su John se notate nella parte sottostante, ci sono tutte le proprietà che fanno capo al all'elemento
che ho selezionato; quindi ho la possibilità di dargli un nome, adesso vediamo proprio gli elementi base
delle proprietà aggiuntive, una cosa che potrebbe essere utile e che appare abbastanza spesso_si possono
cambiare i colori anche, se non vi conviene_ è andare a definire la modalità di visualizzazione attraverso il
sottomenù Figure: posso visualizzarlo visualizzando lo stereotipo, l'icona stereotipo come decoration
dell'elemento, oppure mettere la decoration in primo piano, quindi visualizzare solo l'icona. Per mia,
diciamo, comodità, io di solito preferisco tenere sempre una visualizzazione di questo tipo, che rende a mio
avviso il modello più leggibile. Quello che notiamo anche è che, una volta che ho inserito questo elemento,
automaticamente la cartella business è stata arricchita con l'elemento John, quindi mi ritrovo che qui
dentro verrà popolato con tutti gli elementi che vado a inserire all'interno del mio, attenzione: all'interno di
qualunque diagramma del mio modello. Perché? Perché nel momento in cui io vado a creare una nuova
vista, New Archimate View, chiamo questa Archimate View altra Business View, per comodità, nel
momento in cui io vado a trascinare per esempio un nuovo attore, chiamo Alice, vedete che questa cartella
presenta entrambi gli attori, sia quello del primo diagramma, che vedo qui, che di questo diagramma.
Questo cosa vuol dire? Vuol dire anche che io posso, in questo secondo diagramma, in cui è presente Alice,
trascinare John, questo per dire che lo stesso elemento può appartenere a tanti diagrammi diversi.
Sottolineo questo aspetto, che potrebbe essere anche considerato come un aspetto banale, solo per dire
che nel momento in cui io cancello, abbiamo visto come inserire un elemento, io cancello un elemento,
cliccando col tasto destro sull'elemento che si vuole cancellare, notate che appaiono due possibilità: Delete
from View e Delete from Model. Delete from View indica il fatto che questo elemento io lo cancello
unicamente da questa vista lasciandolo nell'altra vista, lasciandolo eventualmente nelle altre viste dove è
inserito; mentre se faccio Delete from Model lo cancello dal modello e quindi da tutte le viste in cui è stato
inserito. In questo caso faccio Delete from View, a riconferma del fatto che non l'ho cancellato nel modello,
passando all'altra vista, io ritrovo ancora John. Adesso vediamo, per curiosità, cosa succede nel momento in
cui io cancello Alice; non lo cancello dal modello perché abbiamo capito che lo cancellerebbe
eventualmente da tutte le viste, in questo caso solo da questa perché è inserito qua; ma lo cancello dalla
vista: cancellarlo dalla vista, notate che lo fa sparire da questo diagramma, ma non lo fa sparire dal
modello, sebbene non esista in nessuna delle viste che costituiscono il mio modello. Questo è sottolineato
anche dal fatto che, se notate, il nome dell'elemento è scritto in corsivo. Gli elementi del modello scritto in
corsivo indicano elementi che sono stati definiti ma non sono mai stati utilizzati. Non significa
necessariamente un errore: significa magari che sono in fase di realizzazione, l'ho definito poi l'ho voluto
spostare in un'altra vista e quindi non l'ho ancora fatto, in questo momento è in standby potremmo dire.
Però è un modo anche per visualizzare tutti quegli elementi che potrebbero anche essere candidati a essere
utilizzati perché sono dei rimasugli dovuti a varie modifiche. Per far questo è sufficiente fare un Delete
direttamente dall'albero, in questo caso è come se facessi quel Delete from Model selezionato, cliccando
col tasto destro sull'elemento nel momento in cui appartiene al diagramma; mi chiede conferma rispetto a
prima dove non me l'ha chiesta perché cancellarlo dalla vista non è così impattante come in questo caso,
confermo e quindi io mi ritrovo ancora nella situazione iniziale. Tornando al nostro modello abbiamo detto
che John eh legge un libro, avevamo detto che la lettura è l'elemento comportamentale definito dal
processo, che io posso trascinare appunto nel mio modello, quindi ho "John legge", concludiamo con gli
elementi con il business object: "legge un libro" e qui ho esattamente i tre elementi che avevo anche nel

diagramma di esempio; quello che mancano sono le relazioni. Le relazioni sono diverse, vedete che qui
esistono diverse tipologie di relazioni, sono dalla Composition, Aggregation, Assignment e così via fino all'
Association. Vedremo che non è un ordine casuale: anche se non appaiono in un ordine alfabetico
appaiono in un ordine, viene detto, di forza; la relazione di composizione è considerata più forte dalla
relazione di aggregazione, di assignment, di realizzazione, fino ad arrivare alla relazione più debole, che è la
relazione di associazione. Vediamo che questo concetto di forza ci può essere utile nel momento in cui
andiamo a definire le cosiddette relazioni derivate. Poi in fondo c'è non una vera e propria relazione, ma un
elemento che mi permette di connettere diverse relazioni dello stesso tipo, la cosiddetta Junction e in cima
non c'è una vera e propria relazione ma uno strumento che mi permette di semplificare la definizione delle
relazioni. Ecco, una cosa che bisogna imparare in Archimate è capire quando deve essere applicata una
relazione, se può essere applicata la relazione. Per esempio la relazione composizione non può essere
applicata fra tutti gli elementi, così come quella di assignment: ci sono alcuni casi in cui è possibile così
come qualche caso in cui non è possibile. Soprattutto all'inizio potrebbe essere utile utilizzare appunto il
Magic Connector che in qualche modo mi supporta nella definizione delle relazioni. Infatti se io clicco su
Magic Connector, il cursore viene, diciamo, sostituito da questa bacchetta magica, clicco su John, clicco e
rilascio, non tengo premuto, clicco e rilascio su Reads: quello che appare è un menu contestuale dove io
posso selezionare una tra alcune delle delle relazioni presenti nel menu delle relazioni e sono tutte e solo le
relazioni che posso definire; quindi vuol dire che la composition, l' aggregation, per fare due esempi, non
hanno senso in questo caso. Al contrario ha senso innanzitutto la Sign to poi la Serve poi la Trigger, cioè in
qualche modo Archi mi suggerisce quella che con più probabilità è la relazione che devo definire fra John e
reads, che appunto è la Sign to. Vedete che c'è un livello di separazione, perché? Perché io ho selezionato
prima John e poi Reads quindi ho dato un verso alla mia relazione, secondo quel verso questo è l'elenco
delle relazioni ammissibili, secondo, una, diciamo, un ordine di fattibilità. Però quello che mi suggerisce nel
sottomenu, nel secondo sottomenu, è se per caso il verso corretto che volevo dare da reads a John, allora
molto probabilmente era un Served by, vedete il tempo passivo: Triggered by, Flows from, Associated from.
In questo caso era proprio voluto da John Reads per dire Assign to e lui me lo visualizza. Faccio la stessa
cosa fra Reads e Book, notate che gli elementi sono diversi, notate che il sottomenu è molto più scarno
perché fra un elemento comportamentale e un elemento passivo può esserci solo una relazione
principalmente di accesso o di associazione, in questo caso di accesso, ho definito la mia relazione e qui ci
siamo. Adesso per curiosità proviamo a cliccare e a definire una relazione fra John e Book: vedete che mi dà
la possibilità di definire un accesso, io ho detto all'inizio guardate che non è possibile definire connessioni
dirette fra un elemento attivo e un elemento passivo, bisogna sempre passare da un elemento
comportamentale: questo è vero fino a un certo punto, nel 99% dei casi, perché è possibile comunque
creare delle scorciatoie attraverso quelle relazioni che ho accennato prima, che sono le relazioni derivate;
torniamo quindi alla nostra situazione iniziale, possiamo nello stesso diagramma anche inserire altri
elementi che non appartengono al dominio di business, certo questo è un controsenso rispetto al nome che
avevo dato, Business View, ma come detto era solo un esempio per farvi capire un po' come funzionava il
tutto. Notate che metto degli elementi a livello applicativo e l'elemento a livello di business, posso creare
delle relazioni non solo all'interno dello stesso dominio ma anche fra dominii diversi, che posso cliccare e
collegare per esempio un application component con un attore, in questo caso sto dicendo che questo
attore sta utilizzando, è servito da questo application component, non è proprio corretto dal punto di vista
di Archimate però è giusto per farvi vedere un po' come è possibile lavorare con con lo strumento. Lo
stesso discorso fatto rispetto alla cancellazione di elementi, visto per, diciamo, gli elementi
comportamentali attivi e passivi, vale anche per le relazioni. Infatti, se notate, il menu delle relazioni,
scusate, la cartella delle relazioni, viene man mano arricchita da tutte le relazioni presenti. Posso anche
decidere di cancellare una relazione dalla vista, in questo caso notate che era l'unica relazione fra Reads e
Book di tipo Access, non è Access in generale, ma proprio questa Access, che non viene visualizzata da
nessuna parte e che per questo motivo adesso viene messa in corsivo. Posso riprendere la mia relazione e
rimetterla all'interno del mio diagramma, vedete non c'è stato bisogno di cliccare da nessuna parte, è stato

sufficiente trascinarla nel Canvas e automaticamente mi ha ricreato la mia relazione. Credo che questa
prima introduzione sia completa nel definire quelli che sono gli elementi principali che ci aiutano a capire
come funziona lo strumento Archi e quindi a riuscire a generare dei modelli sin da subito. Ricordo che non
era l'intenzione, quella di questa lezione, di andare a capire linguaggio, sintassi, lessico, sintassi e semantica
di Archimate, ma semplicemente capire come lavorare con lo strumento. Quindi, qualunque esempio fatto
in questa sede non ha nessuna rilevanza dal punto di vista della semantica del modello.

