Lezione 5 modulo 1
Lo scopo di questo modulo è cominciare a presentare quali possono essere vari tipi di componenti di tipo
tecnologico che si trovano all'interno del sistema informativo. Innanzitutto, una cosa che va sottolineata è
che noi potremmo avere diversi tipi di domini applicativi. Quindi potremmo avere dei componenti di tipo
tecnologico che sono specifici per un certo dominio, ad esempio, moduli per supporto a sistemi sanitari
oppure trasporti oppure per la gestione di servizi di telecomunicazioni, questi sono tutti i domini applicativi.
Quindi quello che vedremo all'interno del corso saranno dei moduli in generale di tipo tecnologico non
dedicati ad un certo dominio applicativo, ma bisogna tenere presente che alcuni componenti potranno
essere più o meno specializzati per certi domini applicativi. Un altro aspetto che è importante introdurre è
che i componenti tecnologici non saranno tutti dello stesso tipo. Distingueremo tre grandi categorie:
avremo dei componenti tecnologici di livello applicativo, dei componenti di livello piattaforma e avremo poi
dei componenti a livello di infrastruttura fisica. I domini applicativi potranno essere di tipo diverso e quindi
potrò avere dei componenti di livello applicativo specializzati per un certo dominio oppure di tipo generico.
In genere, noi consideriamo questo come un'architettura a strati, nel senso che il livello applicativo si
appoggerà su dei componenti di piattaforma che a loro volta saranno eseguiti su una certa infrastruttura
fisica. Quello che vogliamo cominciare a introdurre in questo breve modulo introduttivo sono i principali
elementi che noi possiamo trovare all'interno di questi livelli applicativo e piattaforma e poi l'infrastruttura
fisica verrà vista più in dettaglio nel seguito. Se cominciamo a considerare i modelli a livello applicativo, noi
avremo alcuni sistemi che saranno abbastanza caratteristici dei sistemi informativi per la gestione delle
informazioni delle aziende che vengono utilizzati con delle sigle. Nel seguito alcuni di questi li vedremo più
in dettaglio. Il primo è ERP, Enterprise Resource Planning. Questo in genere è un componente che consente
di gestire informazioni di un'azienda. In italiano, spesso viene ripreso col termine "applicativo tipo
gestionale" che ci consente di gestire le informazioni all'interno dell'azienda. Come vedremo, ERP potrà
essere composto da moduli di tipo diverso che potranno più o meno essere specializzati per certi domini
applicativi. Un altro tipo di sistema che vedremo è il CRM, Customer Relationship Management, che ha lo
scopo di fornire delle funzionalità per la gestione dei clienti. Questi sono due tipici sistemi che si trovano
nelle aziende che possono essere utilizzati per gestire le informazioni aziendali e in particolare gestire la
relazione con il cliente. Un altro tipo di sistemi che vengono tipicamente utilizzati sono i sistemi che
consentono di analizzare le informazioni e tra questi noi vedremo i Datawarehouse (DW) e in generale
parleremo di sistemi di Business Intelligence. Se facciamo riferimento alla nostra piramide di Anthony che
abbiamo visto inizialmente, questi sono sistemi che sono tipici del supporto agli aspetti decisionali, ci
consentono di analizzare dei dati, aggregarli, vederli secondo varie dimensioni di analisi e riuscire a estrarre
conoscenza dai dati, mentre i sistemi di tipo ERP e CRM sono più rivolti al livello operativo dell'azienda
come loro natura di base, quindi alla gestione in modo efficiente di transazioni rivolte alla gestione delle
informazioni delle aziende, alla gestione dei clienti. Ovviamente, anche questi potranno contenere dei
moduli di analisi dei dati specifici per le esigenze dei dati che vengono trattati. Quello che abbiamo nelle
DW dei sistemi di Business Intelligence sono dei sistemi dedicati proprio all'analisi dei dati. Ci sono altre
tipologie di sistemi che sono sistemi dedicati a particolari funzionalità e che noi non vedremo in dettaglio
nel corso, ma giusto per parlarne in generale perché saranno tutti componenti che potrei avere a
disposizione per realizzare un sistema, abbiamo dei moduli di E-Business (EB) dedicati soprattutto alla
gestione di eventi online, quindi business, e-commerce, quindi la possibilità di dare un supporto alla
commercializzazione di prodotti o di servizi. Abbiamo dei moduli legati alla pianificazione, quindi Advanced
Planning and Scheduling (APS) e altri sistemi dedicati invece alla produzione, alla gestione della fabbrica e
quindi MES, Manufacturing Execution System. Ci sono quindi dei moduli specializzati per certe tipologie di
aziende per fornire funzionalità dedicate a queste aziende. Perché si parla di questi moduli a livello
applicativo come componenti? Perché quello che noi potremmo trovare saranno sul mercato i cosiddetti
COTS, che sono i Commercial, a volte viene detto anche Component, Off The Shelf, cioè potrò acquisire
questi sistemi come un componente che viene acquisito da un fornitore, specializzato in produzione di

sistemi ERP oppure CRM o DW. Questo ci porterà, quando faremo una progettazione del sistema
informativo, ad una scelta che viene riassunta con il termine Make or Buy. Vorremmo comprare un modulo
già pronto che può soddisfare le nostre esigenze oppure progettare un nuovo sistema soft per le nostre
esigenze? Quindi, una delle cose che faremo durante il corso è cercare di capire quali sono i criteri per
scegliere se sviluppare un nuovo sistema oppure comprarne uno già disponibile. Il vantaggio di sistemi già
disponibili è il fatto che abbiano già studiato delle funzionalità che possono essere utilizzate da parte di più
aziende, quindi abbiamo dei sistemi già completi che possono dare delle funzionalità soddisfacenti per una
certa tipologia di aziende, ma è chiaro che lo fanno in un modo standard, perché devono coprire le esigenze
di una tipica azienda che opera nel settore. Quando vorremo sistemi più personalizzati, più adatti alla
singola azienda, considereremo anche l'opzione di costruire il nostro proprio sistema. Quindi, a livello
applicativo, noi andremo a cercare dei sistemi che coprano delle funzionalità necessarie per l'azienda,
possibilmente scegliendo fra componenti già disponibili sul mercato o comunque valutandoli nella scelta.
Uno schema riassuntivo complessivo è quello che vediamo in questa figura. Quindi troviamo i nostri domini
applicativi che appunto sono trasversali, possiamo avere sistemi dedicati. Abbiamo il livello applicativo.
Dedichiamoci adesso ad esaminare il livello di piattaforma. Il livello di piattaforma lo vediamo articolato in
più parti. Abbiamo delle piattaforme che sono di supporto a quelle che sono le funzionalità fornite dai
moduli di livello applicativo. Un elemento l'abbiamo già incontrato, il DBMS, che è un componente che è
dedicato alla funzione di gestire dei dati. Come c'è il DBMS, possiamo anche avere la gestione di processi,
BPM, abbiamo visto BPM, Business Process Management, che ci consente di rappresentare processi con
una notazione, BPMS è un sistema per la gestione di processi, rappresentato, ad esempio, utilizzando
BPMN, per poterli eseguire automaticamente con le interazioni da parte dei vari ruoli per svolgere i vari
compiti. Quindi, questi sistemi orientati alle funzioni, consentono di automatizzare o di supportare l'accesso
ai dati, la gestione dei processi e abbiamo anche altri moduli funzionali di questo tipo: la gestione di
interfaccia utente, User Interface System, oppure dei motori a regole per avere la gestione di sequenze di
azioni da fare all'interno di un certo sistema secondo degli schemi a regole. Abbiamo anche però altri tipi di
piattaforme per quelle di gestione funzionale. Se noi andiamo sul lato sinistro di questa figura, abbiamo dei
vari aspetti che vogliamo considerare. Gli aspetti, come vedete, sono messi in modo trasversale perché
riguardano un po' tutti i componenti a livelli di piattaforma. Quello su cui noi porremo la nostra attenzione
sarà soprattutto la sicurezza. Quindi, come a livello di piattaforma posso dare delle garanzie di vari aspetti
legati alla sicurezza, ma possiamo anche avere moduli dedicati alla Safety, all'Availability o alla Performance
del sistema. Abbiamo poi alcuni moduli che vengono utilizzati nei sistemi, soprattutto per supporto agli
aspetti di comunicazione, comunicazione di base, la gestione delle componenti all'interno al sistema, ma
anche varie tecnologie per segnalare eventi, per gestire messaggi, per gestire il supporto alle transazioni o
per gestire le interazioni all'applicazione tramite una interfaccia a BUS che consente di istradare i vari
messaggi in modo che possano essere ricevuti i vari componenti applicativi che dovranno utilizzare questi
messaggi. Quindi, a livello di piattaforma, noi andremo soprattutto a concentrarci su quelli che sono i
componenti necessari per la gestione dell'integrazione di varie applicazioni, perché quello che si vede già da
questa figura è che io, ad esempio in un mio sistema party level, potrei trovarmi sia un CRM che un ERP che
riguarderanno la gestione di dati, ad esempio di clienti. I clienti che gestisco all'interno degli ERP saranno gli
stessi clienti con cui noi andiamo ad interagire tramite un sistema CRM, quindi è necessario che i dati degli
ERP e del CRM rimangano allineati e che questi si scambino delle informazioni. Quindi il nostro problema
sarà soprattutto quello di fare in modo che i vari moduli applicativi che io avrò scelto all'interno del mio
party level siano collegati fra di loro tramite delle tecnologie di piattaforma che consentano appunto lo
scambio di messaggi, che abbiamo visto prima, e vedremo che potremmo avere diverse scelte
tecnologiche. Quindi la interazione di applicazioni tramite componenti e piattaforma, per noi saranno
aspetti importanti da trattare. Vedremo anche alcuni aspetti relativi alla sicurezza, in quanto la sicurezza è
uno degli aspetti critici di un sistema informativo. Infine, per il momento, faremo solo un cenno, ma l'altro
livello che noi andiamo a considerare, il livello tecnologico, è il fatto che noi avremo delle macchine che
utilizzeremo per poter memorizzare i nostri dati, per fare le nostre elaborazioni, avremo dei collegamenti in

rete, quindi avremo un’infrastruttura fisica a disposizione. Le nostre applicazioni, i nostri componenti
platform vivranno su queste macchine fisiche. Le macchine fisiche potranno, come vedremo, anche essere
virtualizzate oppure potranno essere gestite tramite delle forme di outsourcing quali può essere il cloud
computing. Quindi quello che ci interessa poi andare ad esaminare è sapere quali sono le alternative che io
posso avere, a livello di architettura fisica, per poter gestire sopra l'architettura fisica i vari componenti
tecnologici che abbiamo appena visto. Nei prossimi moduli, andremo ad illustrare alcuni di questi
componenti, sia applicativi che di piattaforma, sia alcune tipiche architetture fisiche, più in dettaglio.

