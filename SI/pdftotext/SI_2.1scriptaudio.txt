Lezione 2 modulo 1
Questa è la prima lezione di una serie di lezioni dedicate ad introdurre il linguaggio Archimate. Archimate è
un linguaggio grafico per la definizione di diagrammi che sono in grado di rappresentare Architecture
Enterprise. Il linguaggio Archimate è stato proposto e viene manutenuto da TheOpenGroup, un consorzio di
organizzazioni e di aziende che operano nel mondo IT; tra i vari obiettivi di questo consorzio c'è anche
quello di definire approcci comuni per la definizione e la gestione delle cosiddette Enterprise Architecture.
Infatti uno dei capitoli di TheOpen Group è quello che definisce il framework TOGAF, uno dei framework
più comuni nel mondo dell'Enterprise Architecture; al momento è stata rilasciata la versione 3.2 della
specifica Archimate. In questo corso ci occuperemo della versione 3.1 che comunque non si discosta per gli
elementi che approfondiamo all'interno di questi moduli da quella che è la specifica attualmente rilasciata
e che è in fase di adozione finale. Come detto, Archimate è un linguaggio grafico che permette di
rappresentare attraverso dei simboli gli elementi che costituiscono un'Enterprise Architecture. Al tempo
stesso Archimate, però, sebbene sia un linguaggio grafico, ha una semantica ben definita per tutti quegli
elementi che lo compongono. E questa semantica è descritta all'interno della specifica Archimate che si può
trovare all'indirizzo indicato in questa slide; ovviamente le specifiche sono spesso noiose da leggere,
comunque non facilmente comprensibili da chi si sta approcciando per la prima volta a un determinato
linguaggio quale ad esempio Archimate, per questo motivo vi voglio suggerire in questa sede alcuni libri,
alcuni testi che possono essere utili per un primo approccio al linguaggio. Innanzitutto la prima sorgente di
informazioni che vi suggerisco è quella data dal libro scritto da Gerben Wierda che si chiama 'Mastering
ArchiMate e che ha il pregio di essere disponibile in maniera gratuita per il suo primo capitolo, che in realtà
è il capitolo che viene seguito, viene descritto all'interno di questa serie di lezioni. Quindi il mio invito
(ovviamente per chi vuole, può anche acquistare il testo sia in formato PDF, quindi ebook, sia in formato
cartaceo normale) è quello di andare sul sito dell'editore e registrarsi almeno per riuscire a scaricarsi questa
prima introduzione gratuita dell'Archimate. Ecco, qui c'è una piccola nota che indica il fatto di prestare
attenzione a quelli che sono i colori utilizzati. Come vedremo fra poco, Archimate è un linguaggio che ha
diversi simboli e per definizione è detto colorless. Questo significa che il colore dato ai vari elementi in sé
non ha nessun significato, non c'è una semantica associata; è anche vero però che è ormai di uso comune
utilizzare tre colori, il giallo il verde e il blu per indicare alcuni aspetti del nostro linguaggio e quindi dei
diagrammi che rappresentiamo attraverso questo linguaggio. Ecco, il modo in cui vengono utilizzati questi
colori in queste lezioni e anche nella maggior parte dei testi di riferimento che utilizzeremo è diverso da
quello adottato all'interno di questo libro. Il vantaggio però di questo libro è che entra molto nella
descrizione della semantica degli esempi nelle implicazioni di alcune scelte, nella rappresentazione di alcuni
ambiti che lo rende molto interessante e molto utile per comprendere davvero le potenzialità del
linguaggio, sebbene utilizzi appunto questo difetto, almeno dal nostro punto di vista utilizzi i colori in
maniera, diciamo, alternativa. Un altro libro interessante, che copre non solo gli aspetti di Archimate ma li
lega molto in profondità con tutti gli aspetti dell'Enterprise Architecture in generale è quello scritto e edito
da Marc Lankhorst, che è anche uno dei massimi esperti del mondo dell'Enterprise Architecture, che si
intitola 'Enterprise Architecture at Work': vi consiglio anche di spendere un'ora del vostro tempo per
guardare il video suggerito in questa slide, dove viene introdotto TOGAF da un lato ma anche l'importanza
di una modellazione utilizzando Archimate dell Enterprise Architecture è un video abbastanza interessante,
non bisogna avere una piena conoscenza di Archimate magari al termine di tutte le lezioni che vedremo. Vi
suggerisco comunque di darci un'occhiata per approfondire un po' e sedimentare meglio i concetti che
vedremo in queste lezioni. in ultimo vi consiglio la visione di questo gitbook, un libro che viene editato
attraverso i contributi volontari da parte di diversi scrittori da tutto il mondo, da parte di esperti o anche
practitioner nel mondo dell'Enterprese Architecture, al momento non è ancora completo ma soprattutto
molti dei contributi sono relativi alla parte più strategica e motivazionale, lasciando scoperta quella parte di
Archimate che è più affrontata in questo corso. Ad ogni modo lo segnalo, più che altro perché magari nel
momento in cui visionerete questo video ci sono stati dei contributi anche per quanto riguarda il business

layer, l'application layer, il technology layer che invece sono gli elementi più legati a quelli che sono i
contenuti di questo corso. Però non è l'unico linguaggio grafico che si incontra nel mondo dell'informatica,
nel mondo dell'ingegneria informatica, in particolare; non è neanche l'unico linguaggio grafico che si
incontra quando si vuole descrivere qualcosa legato ai sistemi informativi che sappiamo benissimo, è un
dominio un po' a cavallo con il mondo gestionale organizzativo, tra il mondo gestionale e organizzativo e il
mondo informatico. Ecco, l'obiettivo di Archimate è fornire un linguaggio che permetta una, passate il
termine, mediazione culturale fra quelle che sono le competenze, quelli che sono i linguaggi, quelli che
sono gli approcci definiti dal mondo gestionale che di solito viene posizionato in alto, che definisce la
strategia aziendale e gli aspetti organizzativi della mia organizzazione e gli aspetti più informatici, più legati
alla tecnologia, che invece di solito si posizionano verso il basso in questa gerarchia. Non che uno sia più
importante dell'altro, perché, come si è visto, oramai questi due mondi si influenzano a vicenda, a volte
delle trasformazioni nel mondo dei sistemi informativi avvengono per via del Technology Push, nuove
tecnologie che spingono alla definizione di nuove strategie aziendali, piuttosto che di demand pool: io
implemento una nuova tecnologia perché il mercato in qualche modo me lo chiede. Ecco, di solito questi
due mondi fanno fatica a comprendersi. Uno degli obiettivi principali dell'Enterprise Architecture è appunto
quello di fornire degli strumenti che aiutino questi due mondi a collaborare effettivamente fra di loro,
fornendo quindi, nel caso di Archimate, un linguaggio comprensibile sia per chi non mastica di tecnologia,
sia per chi non mastica di aspetti organizzativi. È importante però anche sottolineare che il nostro accenno
in questo corso, che riguarda un corso di laurea in ingegneria informatica, sarà dato maggiormente al punto
di vista più tecnologico, più informatico appunto, che cerca di vedere, di catturare quali sono le esigenze
che vengono al mondo gestionale e cerca di rappresentarle nella maniera corretta, o meglio di
rappresentare come il mondo IT riesce a sostenere quelle che sono le esigenze che provengono dal mondo
più business. Entrando più nel dettaglio, Archimate è una notazione abbastanza ricca che copre, come
abbiamo detto, i diversi aspetti che riguardano l'Enterprise Architecture. È composto da un core, che è
l'elemento che considereremo appunto in questo corso, di cui vi darò i dettagli nella prossima slide e che
copre i dominii, applicat i domini più importanti quando si guarda a un Enterprise Architecture, quindi la
definizione, possiamo dire, di un sistema informativo dal punto di vista organizzativo, applicativo e
tecnologico. Attorno a questo, nel tempo è stato esteso Archimate anche per coprire, attraverso quindi una
notazione grafica, altri aspetti che riguardano l'adozione del framework TOGAF che riguarda, attraverso il
ciclo di vita ADM, anche la definizione di quelle che sono le strategie che riguardano l'organizzazione e
anche l'adozione di soluzioni IT per l'organizzazione, che riguardano anche le modalità con cui le scelte di
tipo tecnologico, ma anche le scelte di tipo organizzativo che hanno un impatto sulla tecnologia sono
adottate e quindi riguardano la parte più implementativa di migrazione della situazione is is, la situazione to
be e in maniera totalmente trasversale rispetto a questi ambiti c'è anche la possibilità di definire quelle che
sono le intenzioni, i goal, tutti gli aspetti motivazionali che in qualche modo hanno guidato la transizione
dall'is is al to be e che possono essere comunque diagrammati utilizzando Archimate. Noi ci occupiamo, in
questo corso, della parte più core che può essere rappresentata attraverso questa matrice. Innanzitutto è
utile ricordare che quando si parla di Enterprise Architecture si parla della descrizione dell'architettura,
diciamo, dei nostri sistemi informativi, rispetto a tre di vista, tre layer che sono il business layer,
l'application layer e il technology layer. Ecco, indipendentemente poi da quello che è il framework utilizzato
per la rappresentazione e la gestione dell'Enterprise Architecture che può essere TOGAF, può essere
Zachman, possono essere altri, si vede che solitamente i domini presi a riferimento per la rappresentazione
dell'Enterprise Architecture fanno solitamente capo a queste tre macroclassi, un livello più di business dove
l'obiettivo è quello di rappresentare i servizi che vengono offerti all'utenza finale, solitamente alla clientela.
L'application layer che rappresenta lo strato, potremmo dire software, cioè tutte quelle applicazioni che
sostengono i processi aziendali che sono rivolti alla clientela fino al livello sotto, che è il technology layer
che è quello più infrastrutturale che definisce quali sono il livello fisico, quindi le macchine, o anche il livello
virtuale, oggigiorno, con il cloud, le Virtual Machine, oppure i servizi software di sistema, dai sistemi
operativi a, per esempio, sistemi di clustering, di orchestrazione, quale per esempio Kubernetes. Nelle

soluzioni più innovative che permettono, che ospitano quelle applicazioni che fanno capo, appunto,
all'application layer, nello specifico, vedremo che faremo un accenno al business layer che è quello che
dovrebbe rappresentare, in qualche modo, almeno per noi, le esigenze del business. Non approfondiremo
troppo questo aspetto perché, appunto, esula un po' da quelli che sono gli obiettivi di questo corso. Ci
concentreremo maggiormente sull'application layer e, sul Technology layer, sulla possibilità di vedere come
organizzare le applicazioni, come integrarle fra di loro, come posso deploiare queste applicazioni su
soluzioni che possono essere one tier, two tier, a seconda della tipologia di deployment delle architetture
che sono state scelte. Indipendentemente da quelli che sono i livelli, ognuno di questi livelli è descritto
attraverso tre aspetti, e questa è una particolarità di Archimate. In altre parole, vedremo che tutti i simboli
che noi inseriamo all'interno dei nostri diagrammi possono essere classificati in elementi attivi, elementi
comportamentali ed elementi passivi. Quindi qualunque elemento noi andremo a mettere può essere uno
di questi tre, è importante appunto ricordarsi di questi tre elementi. Vediamo di approfondire il discorso
degli aspetti presentando questo esempio. Riguarda l'Enterprise Architecture, ma che utilizza gli elementi di
Archimate innanzitutto in giallo. Vediamo un possibile diagramma scritto in Archimate. Ecco, tutta quella
parte in grigio, questi rettangoli servono solo per la spiegazione, non fanno parte del linguaggio. Qui
vediamo un elemento attivo e io so che questo elemento è attivo perché tutti gli elementi attivi sono
rappresentati da rettangoli con angoli a 90°, quindi ricordiamoci sempre che tutte quelle volte che troviamo
una struttura, una forma di questo tipo, sappiamo associarla direttamente a un elemento attivo. Al
contrario, gli elementi comportamentali sono sempre dei rettangoli, però vedete che hanno degli angoli
arrotondati. Ecco, tutte quelle volte che si incontra un elemento con angoli arrotondati, quello è un
elemento di tipo comportamentale. Infine, anche se abbiamo dei rettangoli con degli angoli a 90°, quindi
potremmo dire un elemento attivo, la presenza di questa banda indica il fatto che non stiamo parlando di
elemento attivo ma di un elemento di tipo passivo. Quindi, la forma già mi indica quell'elemento, a che
aspetto fa riferimento, ed è importante sapere qual è l'aspetto, perché Archimate, in qualche modo, mi
permette di costruire delle frasi; io riesco a scrivere in un linguaggio grafico quelle che sono delle frasi, o
almeno intuitivamente, possono rappresentare delle frasi, in linguaggio naturale, dove è possibile definire
un soggetto, che esegue un'azione, nei confronti di un determinato oggetto. Quindi il soggetto è definito
dall'elemento attivo, in questo caso John, esegue un'azione, legge, su un oggetto che è il libro. Per chi ha
già visto UML, riscontrerà in questo primo esempio alcuni elementi di UML, ad esempio il fatto di avere
delle icone in questa zona che indicano un elemento associato a uno stereotipo, è esattamente la stessa
cosa. Molti degli elementi che troveremo in Archimate sono ispirati a UML, anzi lo stesso Archimate si ispira
a UML, però non bisogna leggerlo come se fosse UML. In questo caso noi stiamo dicendo che è un attore,
questo significato dello stereotipo, John, e l'attore è un particolare elemento attivo, così come vedremo
essere il ruolo un elemento attivo, legge, e questo simbolo indica un processo, che può essere più o meno
articolato, un elemento, un business object, in questo caso, che è chiamato il libro. Questo è un primo
esempio di come posso andare a strutturare un diagramma in Archimate. Mi sono concentrato, fino ad ora,
a rappresentare quello che è il lessico del linguaggio, sappiamo però che un linguaggio è composto
innanzitutto dal lessico, cioè dall'insieme dei simboli che costituiscono il linguaggio; qui ne abbiamo visto
qualcuno, una minima parte in realtà, rispetto a quella che è la ricchezza dal punto di vista dei simboli
all'interno di Archimate, però un linguaggio è definito, oltre che dal lessico, anche dalla sintassi, dalle
regole, dalla grammatica e dalla semantica. Cosa significa? Quello che ognuno di questi simboli è e cosa
significa metterli assieme. Ecco, rispetto alla sintassi, che è un elemento fondamentale che deve essere in
qualche modo acquisito, grazie a queste lezioni, una delle prime regole che viene esposta è che,
ricordiamoci sempre che un elemento attivo può essere collegato solo a un elemento comportamentale o a
un altro elemento attivo. Un elemento comportamentale può essere collegato o a un elemento
comportamentale, o a un elemento attivo, o a un elemento passivo. In ultimo, un elemento passivo può
essere collegato solo a un elemento comportamentale. Adesso dimentichiamo il verso delle frecce, non è
così importante, però, di fondo, la cosa importante è che non bisogna mai avere un diagramma dove
l'elemento attivo è direttamente collegato all'elemento comportamentale. Ecco, questo è già una prima

regola che ci si deve ricordare. Questo diagramma, oltre che contenere appunto tutti questi simboli qui
rappresentati in giallo, contiene anche le relazioni, cioè tutti gli elementi che in qualche modo permettono
di collegare i diversi simboli in maniera più o meno articolata. Qui vediamo due possibili relazioni, vediamo
che le frecce, in questo caso una determinata forma, in quest'altro caso un'altra forma, perché hanno due
significati diversi, giusto per fare un cenno, in questo caso stiamo parlando del cosiddetto assegnamento, in
questo caso invece stiamo parlando dell'accesso. Hanno due significati diversi perché appunto devono
rappresentare due situazioni diverse. Un altro elemento importante che va sottolineato quando si
costruisce un diagramma Archimate, è l'ispirazione rispetto ai principi della service orientation. Questo cosa
significa? Anche qui, dimentichiamoci per un attimo i colori, non associamoli a quello che abbiamo visto
prima. Qui possiamo ritrovare l'aspetto infrastrutturale, il layer infrastrutturale, il layer applicativo e il layer
di business. Questi sono i tre domini che abbiamo visto prima compongono il nostro diagramma Archimate,
sono alla base dell' Archimate core framework. Ecco, una buona strutturazione dell'intera Enterprise
Architecture prevede che ognuno di questi livelli venga ulteriormente suddiviso in due sottolivelli, c'è un
livello che definisce il servizio, cioè l'interfaccia verso il livello successivo, quindi ho il business service,
l'application service, l'infrastructure service, che sono gli elementi, rappresentano gli elementi visibili
rispetto a chi userà quei servizi. Ricordiamoci che i servizi di business sono disponibili ai miei clienti, al mio
customer, ai miei utenti finali, quindi vuol dire che il customer interagirà direttamente coi servizi di
business. Però, come avviene sempre nel mondo dei servizi o quando io fruisco di qualunque servizio, il
concetto di servizio porta con sé anche il concetto di linea di visibilità. In altre parole, noi possiamo sempre
identificare quella che è l'interfaccia nell'accesso del servizio che qui è identificato appunto dal concetto di
servizio in sé, da quella che è l'implementazione di un servizio. Ecco, sono concetti per chi ha una base di
programmazione orientata agli oggetti, abbastanza comuni, la distinzione fra quella che è l'interfaccia
dall'implementazione, che si ha in una buona programmazione appunto, ad oggetti. La stessa cosa
dobbiamo prevederla qui: noi dobbiamo sempre pensare a ogni livello come scomposto da due sottolivelli,
una parte che descrive i servizi offerti al livello superiore e una parte descritta da quelli che sono gli
elementi che permettono l'offerta attraverso quel servizio. Nel caso del business process, questi può usare,
spesso se non sempre, servizi di tipo applicativo. Quindi, così come il customer utilizza i servizi di business, il
business process, quindi l'implementazione del livello di business, usa i servizi di tipo applicativo, senza
conoscerne la complessità, complessità dal punto di vista implementativo, che è definita dalla sua
strutturazione in componenti legata a quegli elementi che metto dietro la linea di visibilità, all'interno del
livello, appunto, applicativo. In maniera ricorsiva, cosa ho? Che i componenti a livello applicativo utilizzano i
servizi infrastrutturali senza conoscerne necessariamente la complessità che vi sta dietro. Io faccio il deploy
delle macchine sulle macchine della mia applicazione, però non so poi come vengono, non è necessario che
io sappia come viene gestita poi tutta l'infrastruttura che ci sta dietro. Ecco, questo è il modo in cui,
soprattutto in questo corso, struttureremo il nostro diagramma. Un piccolo inciso rispetto a questo:
un'Enterprise Architecture, nella realtà, permette di descrivere, di essere descritta, attraverso tanti
diagrammi; difficilmente, vista anche la complessità di un'Enterprise Architecture, esiste un unico
diagramma che rappresenti tutti i componenti che fanno capo appunto all'architettura, ma esistono tanti
diagrammi, ognuno in grado di catturare diversi aspetti, diversi concern, per utilizzare il termine corretto,
dei vari stakeholder che gravitano attorno, appunto, alla mia organizzazione. Per la gestione,
manutenzione, implementazione ed evoluzione del mio sistema IT. Ecco, per semplicità noi faremo degli
esempi abbastanza contenuti, che comunque possono essere rappresentati con un unico diagramma che
viene appunto detto layer diagram, perché mi permette di catturare tutti i vari livelli. La cosa importante è
ricordarsi che ogni livello deve essere suddiviso in sottolivelli, in questi due sottolivelli, almeno in questi due
sottolivelli. Prima di chiudere, un piccolo accenno a quelli che sono gli strumenti che possono essere utili
nella modellazione utilizzando Archimate. In particolare utilizzeremo Archi tool, che è lo strumento,
potremmo dire, ufficiale di OpenGroup per la modellazione utilizzando Archimate; è uno strumento
liberamente scaricabile, il sito è qui indicato, è uno strumento che è disponibile su tutte le piattaforme,
Linux, Mac, Windows, quindi è facilmente installabile su qualunque dispositivo. Ha anche una versione auto

contenuta, Quindi se utilizzate dei PC su cui non avete accesso secondo amministratore potete comunque
installarlo senza problemi. C'è anche la possibilità di usare altri tool, Signavio, ad esempio, è uno dei tool
che vi viene suggerito anche per le modellazioni BPMN, ha tutta un'area che permette anche di fare dei
modelli in Archimate. In questo caso voi potete utilizzare appunto lo stesso strumento che usate per altri
modelli che vedete in questo corso, per lo stesso obiettivo, ricordandovi che Signavio è un prodotto
commerciale, però nella sua versione accademica vi permette, previa registrazione utilizzando la mail del
Politecnico, vi permette di accedere all'interfaccia web per la modellazione in modalità gratuita, sebbene
limitata in alcune delle funzionalità. Per chi vuole usare altri strumenti, cito per esempio lo Stencils, messo
a disposizione per Visio.

